<!DOCTYPE html>
<html lang="pl">
    <head>
        <meta charset="utf-8">
        <title>Wiersz</title>
        <link rel="stylesheet" href="css/style.css">
    </head>
    <body>
        <h1>Bambo</h1>
        <h4>Julian Tuwim</h4>
        <p>Murzynek Bambo w Afryce mieszka ,<br>czarną ma skórę ten nasz koleżka.</p>
            
        <p>Uczy się pilnie przez całe ranki<br>Ze swej murzyńskiej pierwszej czytanki.</p>
            
        <p>A gdy do domu ze szkoły wraca ,<br>Psoci, figluje - to jego praca.</p>
            
        <p>Aż mama krzyczy: "Bambo, łobuzie!"<br>A Bambo czarną nadyma buzię.</p>
            
        <p>Mama powiada: "Napij się mleka"<br>A on na drzewo mamie ucieka.</p> 
            
        <p>Mama powiada :"Chodź do kąpieli",<br>A on się boi że się wybieli.</p>
            
        <p>Lecz mama kocha swojego synka.<br>Bo dobry chłopak z tego murzynka.</p>
            
        <p>Szkoda że Bambo czarny , wesoły<br>nie chodzi razem z nami do szkoły.</p>

    </body>
</html>